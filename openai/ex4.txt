

    İngilizce Hazırlık Yeterlik ve Genel İngilizce Muafiyet Sınavları

İngilizce Dil Yeterlik Sınavı (English Proﬁciency Test) Yabancı Diller Yüksekokulu tarafından yapılan üç aşamalı bir sınavdır. Bu sınav İngilizce Hazırlık Sınıfından muaf olacak öğrencilerin tespiti ve muaf olamayan öğrencilerin belirlenmesini sağlar. BU SINAVA GİREBİLMEK İÇİN KAYIT ESNASINDA YABANCI DİLLER YÜKSEKOKULUNA SINAV BAŞVURUSU YAPMAK ŞARTTIR.
Dil Yeterlik Sınavı’na gelirken resmi kimlik (nüfus cüzdanı, ehliyet veya pasaport) ve öğrenci kimlik kartınızı mutlaka yanınızda bulundurmanız gerekmektedir.
Zorunlu veya İsteğe Bağlı Hazırlık Sınıfında Eğitim Görecek Öğrencilerin Sınav Takvimi
Sınav Tarihi                                         : 05.10.2022
Birinci Aşama (Yazılı Sınav)          : 05.10.2022– Saat: 10:30
İkinci Aşama (Yazma Sınavı)        : 05.10.2022– Saat: 13:15-14:15
Üçüncü Aşama (Sözlü Sınav)       : 05.10.2022– Saat: 14:30

Sınav, Sınav salon ve sonuç bilgileri için https://www.karatay.edu.tr/FakulteDuyurular/YDYO.html adresini takip ediniz.
KTO Karatay Üniversitesi İngilizce Hazırlık Sınıfı Zorunlu Olan Uluslararası Ticaret ve Lojistik (İngilizce) ve Mühendislik ve Doğa Bilimleri Fakültesi bölümleri olan Bilgisayar Mühendisliği, Elektrik-Elektronik Mühendisliği, İnşaat Mühendisliği, Makine Mühendisliği ve Mekatronik Mühendisliği (Endüstri Mühendisliği bölümü hariç) Öğrencileri ve Hazırlık Sınıfında İsteğe Bağlı Olarak Öğrenim Görecek Olan Öğrencilerin Dikkatine!
İngilizce Hazırlık Sınıfı zorunlu olan Uluslararası Ticaret ve Lojistik (İngilizce) ve Mühendislik ve Doğa Bilimleri Fakültesi bölümleri olan Bilgisayar Mühendisliği, Elektrik-Elektronik Mühendisliği, İnşaat Mühendisliği, Makine Mühendisliği ve Mekatronik Mühendisliği öğrencileri 05.10.2022’da saat 10.30’da üniversitemiz tarafından yapılacak İngilizce Dil Yeterlik Sınavı’na (English Proﬁciency Test) gireceklerdir. Bu sınavdan 100 tam puan üzerinden toplam 60 ve üzeri puan alan öğrencilerimiz lisans eğitimlerine İngilizce Hazırlık Sınıfını atlayarak, doğrudan başlayacaktır. Sınava katılmayan veya 60 puanın altında not alan öğrencilerimiz ise eğitimlerine İngilizce Hazırlık Sınıfından başlayacaklardır.
İngilizce Dil Yeterlik Sınavı’na girmeyen veya 60’ın altında puan alarak İngilizce Hazırlık Sınıfı zorunlu/isteğe bağlı bölümlerde öğrenim görecek öğrenciler karışık olarak şubelendirileceklerdir.
İngilizce Dil Yeterlik Sınavı’na Katılmayan Öğrencilerin Durumu
İngilizce Dil Yeterlik Sınavı’na katılmayan öğrenciler, bu haklarından vazgeçmiş sayılırlar ve bu öğrenciler için telaﬁ sınavı yapılmamaktadır.
İngilizce Hazırlık Sınıfı’nda dersler 19 Eylül 2022 Pazartesi günü saat 09:00’da başlamıştır. Derslerin %80’ine devam zorunluluğu vardır ve ilk dersten itibaren yoklama alınır.
İngilizce Hazırlık Sınıfı’ndan Muaf Olmayı Sağlayan Diğer Sınavlar ve Geçme Ölçütleri
Aşağıdaki şartları sağlayan ve belgeleyen öğrenciler söz konusu belgeleri Yabancı Diller Yüksekokulu Sekreterliğine sunmaları halinde zorunlu hazırlık sınıfından muaf olurlar;
(a) Senato’nun eşdeğerliğini kabul ettiği ulusal ve uluslararası yabancı dil sınavlarına ait başarı belgesi olanlar,
(b)Son iki yıl içerisinde ÖSYM’nin düzenlediği YDS’den 70 veya YÖKDİL sınavından 75 puan alan öğrenciler,
(c) ÖSYM tarafından yayımlanan (25.02.2016) Yabancı Dil Eşdeğerlikleri Tablosunda belirtilen ve son iki yılda TOEFL IBT 84, Cambridge CAE (B), PTE Akademik 71 puan ve üzeri alanlar,
(d) Son üç akademik yıl içerisinde KTO Karatay Üniversitesi veya başka bir üniversitede kazanılan bölümün yabancı dilinde hazırlık sınıfından muaf tutulmuş veya B2 düzeyini başarıyla bitirmiş olanlar ve
(e) Son üç yılda resmi dili Arapça veya İngilizce olan bir ülkede lise eğitimini veya üniversite eğitimini ilgili programın eğitim dilinde yapanlar.
Bu sınavlardan herhangi birinin orijinal sonuç belgesini Yabancı Diller Yabancı Diller Yüksekokulu’na teslim etmeniz halinde İngilizce Seviye Tespit Sınavı’na girmeksizin İngilizce Hazırlık Sınıfı’ndan muaf sayılırsınız.

2. Arapça Hazırlık Yeterlik ve Genel Arapça Muafiyet Sınavları
Arapça Hazırlık Sınavı
Arapça Yeterlik sınavı, Yabancı Diller Yüksekokulu tarafından yapılan yazılı ve sözlü kısımlardan oluşan iki aşamalı bir sınavdır. Bu sınav Arapça Hazırlık Sınıfından muaf olacak öğrencilerin belirlenmesini sağlar.
Arapça Hazırlık Sınavına gelirken resmî kimlik (nüfus cüzdanı, ehliyet ve pasaport) ve öğrenci kimlik kartınızı mutlaka yanınızda bulundurmanız gerekmektedir.
Sınav Tarihi                        : 03.10.2022
Yazılı Sınav Saati               : 14:30 – 15:30
Sözlü Sınav Saati              : 15:30-16:30
Aşağıdaki şartları sağlayan ve belgeleyen öğrenciler söz konusu belgeleri Yabancı Diller Yüksekokulu Sekreterliğine sunmaları halinde zorunlu hazırlık sınıfından muaf olurlar;
(a) Senato’nun eşdeğerliğini kabul ettiği ulusal ve uluslararası Arapça dil sınavlarına ait başarı belgesi olanlar,
(b) Son iki yıl içerisinde ÖSYM’nin düzenlediği YDS’den 70 veya YÖKDİL sınavından 75 puan alan öğrenciler,
(c) Son üç akademik yıl içerisinde KTO Karatay Üniversitesi veya başka bir üniversitede kazanılan bölümün muafiyet sınavından başarılı olarak Arapça hazırlık sınıfından muaf tutulanlar,
(d) Son üç yılda resmi dili Arapça olan bir ülkede lise eğitimini veya üniversite eğitimini ilgili programın eğitim dilinde yapanlar.

KTO Karatay Üniversitesi Arapça Hazırlık Sınıfı Zorunlu Olan Yabancı Diller Yüksekokulu Arapça Mütercim Tercümanlık Bölümü Öğrencilerinin Dikkatine!
Arapça Hazırlık Sınıfı Zorunlu Olan Yabancı Diller Yüksekokulu Arapça Mütercim Tercümanlık Bölümü Öğrencileri 03.10.2022 tarihinde saat 14.30’da üniversitemiz tarafından yapılacak Arapça Yeterlik Sınavına gireceklerdir. Bu sınavdan 100 tam puan üzerinden 60 ve üzeri puan alan öğrencilerimiz lisans eğitimlerine Arapça Hazırlık Sınıfını atlayarak, doğrudan başlayacaktır. Sınava katılmayan veya 60 puanın altında not alan öğrencilerimiz ise eğitimlerine Arapça Hazırlık Sınıfından başlayacaklardır.
Arapça Hazırlık Sınıfı’nda dersler 19 Eylül 2022 Pazartesi günü başlamıştır. Derslerin %80’ine devam zorunluluğu vardır ve ilk dersten itibaren yoklama alınır.
3. Fakültelerin İngilizce Dersleri için Muafiyet Sınavları ve Derslerin Başlaması
Üniversitemiz programlarından herhangi birine yerleşen öğrencilerimizin 1.sınıf müfredatlarında bulunan Yabancı Dil I ve Yabancı Dil II derslerinin muafiyet sınavları Ek Yerleştirmelerin tamamlanmasının ardından yapılacaktır. Sınavların tarihleri ve başvuruları Yabancı Diller Yüksekokulu web sayfasında duyurular kısmında yayınlanacaktır.
