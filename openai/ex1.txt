2022 YKS Ek Sonuçlarına Göre Kayıt İşlemleri

KTO Karatay Üniversitesi’nin Sevgili Öğrencileri,
Kayıtlar bölüm farkı olmaksızın,
Elektronik Kayıt                 : 25-28 Eylül 2022
Kampüste Kayıt                : 26-30 Eylül 2022 (09.00 – 17.00 saatleri arasında)
Kayıtların Yapılacağı Adres
KTO Karatay Üniversitesi Kampüsü, Akabe Mah. Alaaddin Kap. Cad. No: 130 42020 Karatay / KONYA
Öğrenci İşleri Direktörlüğü
Tel: 444 1251 WhatsApp: 549 551 1251
İnternet Üzerinden Doldurulacak Öğrenci Bilgi Formu
Kayıt işlemi için öncelikle Öğrenci Bilgi Formunun doldurulması zorunludur.
Öğrenci Bilgi Formu için;
https://obs.karatay.edu.tr/oibs/ogrsis/ogr_on_Kayit_op.aspx

Formu doldurmayı tamamladıktan sonra “Kaydet” butonuna basmayı unutmayınız.

Burs Başvuruları
Kardeş Bursu, Şehit ve Gazi Bursu, Konya Ticaret Odası Destek Bursu, Sporcu Bursu, Engelli Bursu, Barınma Bursu ve Yemek Bursundan yararlanmak isteyen öğrencilerimiz https://bursbasvuru.karatay.edu.tr/ adresinden istenilen belgeleri yüklemek kaydıyla başvuru yapabilecektir. Başvuru sonuçlarından sonra kayıt işlemlerini (e-kayıt, kampüste kayıt) gerçekleştirebilirsiniz. Burs başvuru belge asıllarının üniversiteye ibraz edilmesine gerek yoktur.

OBS Şifresi
Öğrencilerin akademik ders kayıtları, internet üzerinden OBS (Öğrenci Bilgi Sistemi) adlı bir veri tabanı sistemiyle takip edilmektedir. Sisteme girebilmek için;
OBS bağlantı adresi: obs.karatay.edu.tr
Kullanıcı adınız: Öğrenci numaranız (Öğrenci numaranızı  https://obs.karatay.edu.tr/oibs/ogrsis/no_query.aspx adresinden alabilirsiniz.)
Şifre oluşturma: Şifremi sıfırla sekmesinden bilgilerinizi büyük karakterle girerek oluşturabilirsiniz. Oluşturmuş olduğunuz yeni şifre otomatik olarak sistemde kayıtlı e-posta adresinize gönderilecektir.
E-devlet şifreniz ile de giriş sağlayabilirsiniz.
OBS şifrenizi güvenli bir yerde saklayınız ve kimseyle paylaşmayınız. Bilgilendirme mesajlarının sizlere ulaşabilmesi için kayıtlı iletişim numaranızın ve e-mail adresinizin güncel olması gerekmektedir.

Ders Kayıtları
Kesin kayıt yaptıran birinci sınıf öğrencilerimizin ders kayıtları otomatik olarak gerçekleştirilecektir.

Akademik Danışmanlık
Tüm birinci sınıf öğrencilerimize “akademik danışman” atanır. Akademik Danışmanlar, öğrencinin Üniversiteye girişinden öğrenciliği sona erene kadar geçen süre içinde; ilgili yönetmeliklerde belirlenen kurallar çerçevesinde ders kaydı/ kayıt yenileme işlemleri, eğitim-öğretim faaliyetleri, uyum, mesleki gelişim, kariyer vb. konularda yardımcı olur. 